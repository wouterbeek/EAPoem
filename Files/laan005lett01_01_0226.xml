<?xml version="1.0" encoding="UTF-8"?>

<section>[allegorie]</section><paragraph><strong>allegorie</strong>= een beeldende voorstelling, waardoor een abstract begrip als een realiteit wordt voorgesteld, zo, dat men de verborgen betekenis in het voorgestelde herkent.<emphasis>Scheepspraet</emphasis>van Huygens;<emphasis>Aan de Beurs van Amsterdam</emphasis>door Vondel;<emphasis>'s Levens Kaartspel</emphasis>van Tollens;<emphasis>Niet en gaet voor d'eerste trou</emphasis>door Cats. In de M.E. de grote allegorie van de<emphasis>Roman van de Roos</emphasis>; in de nieuwe tijd<emphasis>Jan, Jannetje en hun jongste kind</emphasis>, van Potgieter, over verleden, heden en toekomst van Holland.<emphasis>Rouw om het jaar</emphasis>van Verwey.<emphasis>De kleine Johannes</emphasis>van Fr. v. Eeden. De allegorie was bij de Rederijkers zeer in aanzien, en ook nog in Coornherts toneelwerk; zie<intertextual_link
    href="http://www.dbnl.org/tekst/laan005lett01_01/laan005lett01_01_0054.php#v0051">
  <emphasis>Abrahams Uutganck</emphasis>
</intertextual_link>. Verder in zijn<emphasis>Comedie van Israel</emphasis>, 1576, ‘een klare spieghele der teghenwoordighen tyden’, enz. Zo ook bij Vondels spelen:<emphasis>Pascha, Palamedes</emphasis>. Van Lennep en Jonckbloet legden, onafhankelijk van elkaar, ook Vondels<emphasis>Lucifer</emphasis>uit als een staatkundige<emphasis>allegorie:</emphasis>Lucifer zou Prins Willem zijn in zijn strijd tegen Philips II. Deze opvatting bestreden door Beets, Ten Brink, Doorenbos en Te Winkel.</paragraph>