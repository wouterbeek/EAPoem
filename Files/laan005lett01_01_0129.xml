<?xml version="1.0" encoding="UTF-8"?>

<section>[Aeneas]</section><paragraph><strong>Aeneas,</strong>Trojaans held, zoon van Aphrodite, vader van Ascanius, stichter van Alba Longa in Italië en dus van Rome. Zijn omzwervingen zijn door de L. dichter Vergilius bezongen in de<emphasis>Aeneïde</emphasis>, 24 v.C. De eerste Ned.<emphasis>Aeneïde</emphasis>is van Heinric van Veldeke, 1175-'90. Dan komt die van<emphasis>Cornelis van Ghistele</emphasis>, 1556. In 1552 was het spel<emphasis>van Eneas ende Dido</emphasis>gedicht door De Mol van<emphasis>De Goudsbloem</emphasis>te Antwerpen, met twee zinnekens: ‘Ongeleerd Begrijpen’ (Berispen) en ‘Onwetende Schimpen’; zie<intertextual_link
    href="http://www.dbnl.org/tekst/laan005lett01_01/laan005lett01_01_0281.php#v0278">
  <emphasis>Handel der Amoreusheyt</emphasis>
</intertextual_link>.</paragraph><paragraph>Vondel bouwde zijn treurspel<emphasis>Gysbrecht</emphasis>op naar het verhaal van de ondergang van Troje in de<emphasis>Aeneïs</emphasis>, 1637. In 1646 vertaalde hij al de werken van Vergilius, ook<emphasis>Eneas</emphasis>, in proza; in 1660 in verzen.</paragraph><paragraph>Westerbaen vertaalde de<emphasis>Aeneïs</emphasis>; met lofdichten van Constanter, J. de Decker, Blasius, 1662. Focquenbroch maakte het oude heldendicht nieuw in zijn burleske navolgnig<emphasis>De Eneas in zijn Zondaagspak</emphasis>naar Scarron. Hij voltooide echter slechts het 1e en 2e boek; daar voegde Langendijk in 1715 het 4e bij.</paragraph><paragraph>Een navolging van Aeneas bedoelde Lambert van den Bos met zijn<emphasis>Batavias of Bataafsche Aeneas</emphasis>; zie<intertextual_link
    href="http://www.dbnl.org/tekst/laan005lett01_01/laan005lett01_01_0942.php#v0939">daar</intertextual_link>.</paragraph><paragraph>In Bodecheer Benninghs treurspel<emphasis>Dido</emphasis>, 1634, is het 2e en 4e boek der Aeneïs verwerkt;<emphasis>Didoos Doot</emphasis>, treurspel van Andries Pels, is van 1668;<emphasis>Eneas of Vader des Vaderlands</emphasis>van J. Neuye, 1667; het treurspel<emphasis>Eneas of Ondergang van Troje</emphasis>van J. v. Hoogstraten, 1710.<emphasis>Eneas en Turnus</emphasis>is een treurspel van Rotgans; zie<intertextual_link
    href="http://www.dbnl.org/tekst/laan005lett01_01/laan005lett01_01_0129.php#v0126">
  <emphasis>Eneas</emphasis>
</intertextual_link>. De 1e-4e zang van de<emphasis>Eneas</emphasis>vertaald door<emphasis>Pieter van Winter</emphasis>, 1804-'6. zie<intertextual_link
    href="http://www.dbnl.org/tekst/laan005lett01_01/laan005lett01_01_8462.php#v8459">daar</intertextual_link>. In 1828 verscheen de vertaling van<emphasis>Aeneas</emphasis>van A.W. Engelen; in 1862 de metrische vertaling van S.J.E. Rau.</paragraph><paragraph>Van 1929 is de vertaling der<emphasis>Aeneïs</emphasis>van J.J. Terwen.</paragraph>