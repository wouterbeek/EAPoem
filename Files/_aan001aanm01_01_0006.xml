<?xml version="1.0" encoding="UTF-8"?>

<section>6. Mijn zonen zijn op reis: 1534 en 1536</section><paragraph>De gebruikelijke informatie naar het welbevinden van de familie gaat op St. Pancrasdag, d.i. 12 mei, 1534 vergezeld van een attentie: een hoeveelheid paling voor Geert ten Water (vader Gerrit woont in de vissersplaats Harderwijk!) en een tabbaard en garen voor Cecilia. Een tabbaard, in de vertaling weergegeven met het woord japon, was een zijden of wollen kledingstuk, waarvan lijf en rok meestal een geheel vormden. Het werd in de 16de eeuw gedragen door vrouwen van de hogere standen en de rijke koopmansstand<footnote name="26">De tabbaard of mantel is een van de meest karakteristieke kledingstukken van de 16de eeuw en werd zowel door mannen als door vrouwen gedragen. Vgl. onder meer J.R. ter Molen e.a.,<emphasis>Huisraad van een molenaarsweduwe</emphasis>, Rotterdam/ Amsterdam 1986, p. 62 en R. Kistemaker &#38; M. Jonker,<emphasis>De smaak van de elite</emphasis>, Amsterdam 1986, p.50-57.</footnote>. Kostbare tabbaarden liet men wel na en dit is kennelijk ook bij de Van Spuldes het geval: het betreft een tabbaard van de overleden moeder van nicht Van Spulde. In Zwolle is nicht Van Spulde aanwezig, die nadrukkelijk uitgenodigd wordt om samen met Cecilia en Geert rond St. Olef, d.i. 12 juni, naar de kermis in Harderwijk te komen. De kermis, oorspronkelijk het feest van de kerkwijding, was een belangrijk evenement met een jaarmarkt en diverse attracties. Aan het eind van de brief blijkt dat mevrouw Van Scerpenseel, die ook in brief 1 en 2 werd gegroet, in een familierelatie tot de Van Spuldes te staan: ze wordt nu aangeduid als<emphasis>myn nichte</emphasis>Van Scerpenseel.</paragraph><paragraph>Het verdere nieuws betreft de zonen Gerrit en Johan, die geregeld op reis zijn. Gerrit heeft een klein reispaard gekocht en wil naar Overland, een aanduiding voor Duitsland of meer specifiek Rijnland-Westfalen: ‘myn soen Gheryt heft een clein clepper ghecoft ende vil na Overlant to<emphasis>bij den hoep</emphasis>’. Het is niet met zekerheid te zeggen waar de aanduiding ‘bij den hoep’ naar verwijst. De betekenis ‘bij de groep’ (eventueel: bij het regiment) geeft - net als andere betekenissen die in de overwegingen zijn betrokken - weinig zin binnen de context van de brief. Omdat plaatsaanduidingen en namen in de oorspronkelijke brief niet met een hoofdletter worden geschreven (zie afb. 10) zou men ‘bij den Hoep’ ook als een nadere, geografische aanduiding kunnen opvatten, die door ons echter niet op geraadpleegde kaarten is aangetroffen<footnote name="27">Een plaatsnaam Hoep of Hoop hebben we niet aangetroffen in Overland (Rijnland-Westfalen).<emphasis>Hoep</emphasis>kan in het Middelnederduits ook een wijde monding van een rivier of bocht als naam van een zeegebied zijn, wat Mevr. Drs. C.M. van Rossem in haar afstudeerscriptie ‘Brieven van de familie van Spulde’ (RU Leiden 1985) deed veronderstellen dat<emphasis>bij den Hoep</emphasis>zou kunnen slaan op het gebied dat nu de Bocht van Helgoland heet, bij de monding van Weser en Elbe. Op de door mij geraadpleegde 16de- en 17de-eeuwse kaarten is die aanduiding echter niet terug te vinden.</footnote>. Johan is in de brief van 1534 in Elburg en in de daaropvolgende van 1536 te Wageningen. In Wageningen moet in elk geval land bekeken worden. Land dat volgens het Oud Rechterlijk Archief in het bezit was van Gerrit van Spulde en zijn kinderen. De kinderen hadden in 1513 zelfs nog 7 morgen land van hun grootmoeder Geertruida van Hueckelum gekregen<footnote name="28">Vgl. ORAH, rec. 132, fol. 202 verso voor een acte, gedateerd 7 maart 1513, waarin Geertruyt van Hueckelum met haar zoon en momber Willem van Hueckelum aan de kinderen van Gerrit van Spulde en haar dochter Geertruyt zaliger zeven morgen land in Wageningen geeft en waarin ook over land van Gerrit en zijn kinderen wordt gesproken.</footnote>.</paragraph><paragraph>In de brief van 30 juni 1536 - de vrijdag na de feestdag van St. Petrus en St. Paulus - verschijnt de eerste indicatie dat de gezondheid van zoon Johan te wensen overlaat: hij gaat ook naar Wageningen om van de koliek, een benaming voor allerlei buik- en ingewandsaandoeningen, af te komen. We kunnen slechts gissen wie hij daarvoor bezocht: een arts of wellicht iemand uit de hoek van de gebedsgenezers. Van die laatste categorie blijkt Johan later (vgl. brief 6) niet afkerig te zijn .</paragraph><paragraph>In brief 4 roept een formulering in de regels 6 en 7 vragen op: vader Van Spulde, de schrijver van de brief, wordt daar als<emphasis>hij</emphasis>aangeduid. Is dit een bewust afstandelijke zegswijze of moet hieruit worden afgeleid dat deze brief, en in dat geval dan ook al de voorafgaande, die in hetzelfde handschrift zijn geschreven, niet door Gerrit van Spulde zelf op papier zijn gezet? We houden het op het eerste, omdat de ondertekening van alle brieven een handschrift laat zien dat overeenkomt met de brieven 1 tot en met 4 zelf. Een wat afstandelijke, ambtelijke formulering kan er doorheen zijn geslipt bij vader Van Spulde, die als magistraatslid met ambtelijk taalgebruik vertrouwd moet zijn geweest.</paragraph><figure xmlns:xns29="xlink">
  <image xns29:type="simple" xns29:href="_aan001aanm01ill14.jpg"/>
  <caption>afbeelding 10: brief 3, BPL2853 fol. 3</caption>
</figure><subsection>Brief 3</subsection><ilines>
  <iline index="a">An juffer Cecilie</iline>
  <iline index="b">ten Vater, myn lyef</iline>
  <iline index="c">dochter, frentelyck</iline>
  <iline index="d">gescreuen.</iline>
  <iline index="0"/>
  <iline index="1">Eerverdighe, lyef dochter, v lyefden sullen</iline>
  <iline index="2">veten, dat vij altosaemen ghesunt synnen,</iline>
  <iline index="3">als ick hoep van der genaden Godes, dat</iline>
  <iline index="4">myn lyef soen ende myn lyef dochter oeck sint.</iline>
  <iline index="5">Ende ick sende myn lyef soen een ael voer een</iline>
  <iline index="6">cleyne grote ende sende myn lyef dochter myn</iline>
  <iline index="7">nicht Van Spulde haer zelige moder tabbert</iline>
  <iline index="8">mijt vat blau garens. Ende myn soen Johan ys</iline>
  <iline index="9">ter Elbruch ende myn soen Gheryt heft een</iline>
  <iline index="10">clein clepper ghecoft ende vil na Over-</iline>
  <iline index="11">lant to bij den Hoep/ hoep. Ende begeer vrentelyck,</iline>
  <iline index="12">dat myn lyef soen ende myn lyef dochter</iline>
  <iline index="13">teghen sunte Olef to kermisse villen</iline>
  <iline index="14">comen ende vergete myn lyef nichte Van Spulde</iline>
  <iline index="15">neet, se en coem mede. Ende groet mij myn</iline>
  <iline index="16">lyef soen ende myn nichte Van Scerpenseel ende</iline>
  <iline index="17">myn lyef nichte Van Spulde. Gode beuolen, de v</iline>
  <iline index="18">lanck frolyck, ghesunt sparen vil. Ghescreuen vp</iline>
  <iline index="19">sunte Pancraes dach anno XXXIIIJ.</iline>
  <iline index="20"/>
  <iline index="21">Gheryt van Spulde, v lyef vader.</iline>
</ilines><subsection>Vertaling brief 3</subsection><ilines>
  <iline index="a">Aan mevrouw Cecilie</iline>
  <iline index="b">ten Water, mijn geliefde</iline>
  <iline index="c">dochter, hartelijk</iline>
  <iline index="d">geschreven.</iline>
  <iline index="0"/>
  <iline index="1">Waarde, geliefde dochter, u beiden moeten</iline>
  <iline index="2">weten, dat wij allemaal gezond zijn,</iline>
  <iline index="3">zoals ik hoop door de genade Gods, dat</iline>
  <iline index="4">mijn geliefde zoon en mijn geliefde dochter [dat] ook zijn.</iline>
  <iline index="5">En ik stuur mijn geliefde zoon een hoeveelheid paling als een</iline>
  <iline index="6">kleine groet en ik stuur mijn geliefde dochter</iline>
  <iline index="7">de japon van mijn nicht Van Spulde's overleden moeder</iline>
  <iline index="8">met wat blauw garen. En mijn zoon Johan is</iline>
  <iline index="9">in Elburg en mijn zoon Gheryt heeft een</iline>
  <iline index="10">klein paard gekocht en wil naar Overland</iline>
  <iline index="11">toe bij de Hoep/ groep. En ik vraag met nadruk,</iline>
  <iline index="12">of mijn geliefde zoon en mijn geliefde dochter</iline>
  <iline index="13">tegen de feestdag van St. Olef naar de kermis willen</iline>
  <iline index="14">komen en mijn geliefde nicht Van Spulde moet niet nalaten</iline>
  <iline index="15">ook te komen. En groet mijn</iline>
  <iline index="16">geliefde zoon en mijn nicht Van Scerpenseel en</iline>
  <iline index="17">mijn geliefde nicht Van Spulde van mij. In Gods hoede aanbevolen, die u</iline>
  <iline index="18">lang in vreugde, in gezondheid moge sparen. Geschreven op</iline>
  <iline index="19">de feestdag van St. Pancras in het jaar [15]34.</iline>
  <iline index="20"/>
  <iline index="21">Gheryt van Spulde, uw liefhebbende vader</iline>
</ilines><figure xmlns:xns30="xlink">
  <image xns30:type="simple" xns30:href="_aan001aanm01ill03.jpg"/>
  <caption>afbeelding 3 (herhaling): brief 4, BPL2853 fol. 4</caption>
</figure><subsection>Brief 4</subsection><ilines>
  <iline index="a">Desen breef sal hebben</iline>
  <iline index="b">Cecilie van den Vater, myn</iline>
  <iline index="c">lyef doc[h]ter, ffrentelyck ghescreuen.</iline>
  <iline index="0"/>
  <iline index="1">Eerwerdighe, lyef dochter, v Eerwerdighe lyefden sullen veten, dat vij noch</iline>
  <iline index="2">altosaemen gesunt synnen, als ick hoep van der genaden Goes, dat</iline>
  <iline index="3">myn lyef zuager ende myn lijef dochter ende myn lyef nycht oeck</iline>
  <iline index="4">synnen. Ende syn[n]en vrentelyck begerende, dat myn lyef dochter mijtten</iline>
  <iline index="5">eersten eens auercomen vil, vant myn lyef dochter in langre tyt</iline>
  <iline index="6">bij vns neet gheuest en ys. Ende van den lesten breef de hij v lyefden</iline>
  <iline index="7">sende, daer en heft hij haer noch neet of to kennen gegeuen.</iline>
  <iline index="8">Ende myn soen Johan ys to Vagenynge vm dat lant to besyen ende de</iline>
  <iline index="9">collyck to sceyden ende cumt tauent of merghen to hus, vil God.</iline>
  <iline index="10">Ende myn soen Gheryt en hebben vij nyet zekers, dan ick hoep</iline>
  <iline index="11">dat hij haest comen sal. Ken God, de myn lyef soen en[de] zuager</iline>
  <iline index="12">ende myn lyef dochter ende myn lyef nij[c]ht lanck frolyck, ghesunt</iline>
  <iline index="13">sparen vil. Ghescreuen des vridages na sunte Peter ende sunte</iline>
  <iline index="14">Pouuels dach anno XXXVI.</iline>
  <iline index="15"/>
  <iline index="16">Gheryt van Spulde, v lyef vader.</iline>
</ilines><subsection>Vertaling brief 4</subsection><ilines>
  <iline index="a">Deze brief moet krijgen</iline>
  <iline index="b">Cecilie van den Water, mijn</iline>
  <iline index="c">geliefde dochter, hartelijk geschreven</iline>
  <iline index="0"/>
  <iline index="1">Waarde, geliefde dochter, u beiden moeten weten dat wij nog altijd</iline>
  <iline index="2">allemaal gezond zijn, zoals ik hoop door de genade Gods, dat</iline>
  <iline index="3">mijn geliefde schoonzoon en mijn geliefde dochter en mijn geliefde nicht [dat] ook</iline>
  <iline index="4">zijn. En wij vragen met nadruk of mijn geliefde dochter bij de eerste de beste gelegenheid</iline>
  <iline index="5">eens wil komen, omdat mijn geliefde dochter lange tijd</iline>
  <iline index="6">niet bij ons geweest is. En wat de laatste brief betreft die hij u</iline>
  <iline index="7">stuurde, daarin heeft hij haar daarover niets doen blijken.</iline>
  <iline index="8">En mijn zoon Johan is te Wageningen om het land te bekijken en om</iline>
  <iline index="9">van de koliek af te komen en hij komt vanavond of morgen thuis, als God het wil.</iline>
  <iline index="10">En wat mijn zoon Gheryt betreft weten wij niets met zekerheid, maar ik hoop</iline>
  <iline index="11">dat hij spoedig zal komen. Ken God, die mijn geliefde zoon en schoonzoon</iline>
  <iline index="12">en mijn geliefde dochter en mijn geliefde nicht lang in vreugde, in gezondheid</iline>
  <iline index="13">sparen moge. Geschreven vrijdags na de feestdag van St. Petrus en</iline>
  <iline index="14">Paulus in het jaar [15]36.</iline>
  <iline index="15"/>
  <iline index="16">Gheryt van Spulde, uw liefhebbende vader</iline>
</ilines>