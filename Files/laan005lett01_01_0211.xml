<?xml version="1.0" encoding="UTF-8"?>

<section>[Alexanders Geesten]</section><paragraph><strong>Alexanders Geesten,</strong>berijmde roman over de daden van Alexander de Grote, van Jacob van Maerlant, tussen 1257 en '60; een der Mnl. klassieke romans; naar het nieuw-Latijn van Gautier de Châtillon's<emphasis>Alexandreïs</emphasis>, welk werk buitengewoon hoog in aanzien stond. Het verhaal is vol wondergeschiedenissen; 14000 verzen, in een half jaar verdietst, d.i. tamelijk vrij bewerkt naar het verhaal van ‘Wouter van Castellioen’. Voor Maerlant was het historie, ‘die waerheit, meer no min’, al was het maar van heidenen. Verder vindt men ook daar al bij Maerlant verwijten jegens papen en klerken over hun simonie. Uitgegeven door Snellaert, 1860-'61; geheel wetenschappelijk door<emphasis>Franck</emphasis>, 1882.</paragraph><paragraph>In de 14e eeuw twee prozabewerkingen. van<emphasis>Alexander</emphasis>, de ene uit het L., de andere naar Maerlants<strong>Spieghel Historiael;</strong>beide vol wonderen. Uitgegeven door S.S. Hoogstra, 1898. In de M.E. werd Alexander beschouwd als gelijkwaardig aan de bijbelse figuren; Daniël de profeet had zijn heerschappij voorspeld. Maerlant heeft later zijn<emphasis>Geesten</emphasis>veroordeeld als niet historisch, en in zijn<emphasis>Spieghel Historiael</emphasis>gestreefd naar een juister voorstelling.</paragraph>