<?xml version="1.0" encoding="UTF-8"?>

<section>[Mr. Abraham Alewijn]</section><paragraph><strong>Alewijn, Mr. Abraham</strong>-, 1664-1721, uit Amsterdam, vertrok 1707 naar Indië, † te Batavia. Dichter en toneelschrijver, o.a. van de klucht<emphasis>De Puiterveense Helleveeg of Beslikte Swaantje aan den Tap</emphasis>, 1720. Herhaaldelijk gedrukt. Voor hij naar Indië vertrok, leidde hij het leven van een patriciër op zijn buiten te 's-Graveland, wijdde zich aan muziek, studie en dichtkunst. Van 1694 is zijn bundel<emphasis>Zede- en Harpzangen</emphasis>. Hij is ook een van de eersten, die opera's schreven:<emphasis>Orpheus Hellevaart om Euridice, Muziekspel</emphasis>. Bekend was ook zijn blijspel<emphasis>Philippijn Mr. Koppelaar</emphasis>, 1707. Hij plaatste zich tegenover de opvatting van<emphasis>Nil Volentibus</emphasis>door eigen werk hoger te stellen dan navolging en wenste bij navolging deze niet te verzwijgen.</paragraph><paragraph>Van 1702 is reeds zijn<emphasis>Bedrooge Woekeraar</emphasis>, vrijage-spel.<emphasis>Jan Los of den bedroogen Oostindies Vaêr</emphasis>, is een stuk over een doordraaier, die naar Indië ging, 1721. Als advocaat-fiscaal der V.O.C. zal hij dit slag van volk gekend hebben.<emphasis>Drooge Fobert of de Boere Rechtbank</emphasis>, 1715, geeft tonelen uit het boerenleven;<emphasis>De Puiterveense Helleveeg</emphasis>is 't vervolg er op. Dan is er nog<emphasis>Latona of de verandering der Boeren in Kikvorschen</emphasis>uit Alewijns eerste tijd, een burleske operette in dialekt met zang en dans, een platte parodie op het herdersspel.</paragraph>