<?xml version="1.0" encoding="UTF-8"?>

<section>[actiehandel]</section><paragraph><strong>actiehandel,</strong>dolzinnige handel in allerlei vreemde aandelen, begonnen in 1716 met die van<emphasis>John Law</emphasis>, het ergst in 1720 met de<emphasis>Zuidzee-Compagnie</emphasis>; zie<intertextual_link
    href="http://www.dbnl.org/tekst/laan005lett01_01/laan005lett01_01_8747.php#v8744">daar</intertextual_link>. De<emphasis>actionisten</emphasis>gokten ook met aandelen der W.I.C. (van 40%-600%, 1719) en der V.O.C. (van 400%-1200%). Utrecht wilde havenstad worden, Woerden fabrieksstad. Tot diep in de nacht duurde de handel op straat. Snelle val. Twee toneelstukken van Langendijk:<emphasis>Arlequin Actionist en Quincampoix of de Windhandelaars</emphasis>, 1720. Verder<emphasis>Het Dolhuis der Actionisten</emphasis>van G. v. Maater;<emphasis>Nederland in Gekheit</emphasis>door Jacob Cleiburg. Jan Goeree dichtte een<emphasis>Windzang</emphasis>op de windhandel. Robert Hennebo won er zijn buiten<emphasis>Actiehoven</emphasis>mee; Roeland van Leuven berijmt in zijn<emphasis>Leevensloop</emphasis>, dat hij er zijn zijdehandel bij verspeelde. Over de actiehandel verscheen reeds in 1720 een werk in folio,<emphasis>Het Groote Tafereel der Dwaasheid</emphasis>.</paragraph>