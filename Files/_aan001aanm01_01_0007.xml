<?xml version="1.0" encoding="UTF-8"?>

<section>7. De toestand van Johan van Spulde is zorgwekkend</section><paragraph>De toestand van Johan van Spulde is ruim een jaar later, zondags na de Geboortedag van de Maagd Maria, d.i. 9 september 1537, aanmerkelijk verslechterd en zo zorgwekkend, dat vader Van Spulde zijn dochter vraagt om onmiddellijk te komen. Johan wil Cecilia nog graag spreken, voordat hij sterft. Er zijn twee vrijwel identieke versies van deze brief: één duidelijk in haast geschreven, met invoegingen, doorhalingen en de adressering niet aan de achterkant, maar aan het eind van de brief, en een tweede nettere versie. In de tweede brief is ook een formulering die tot onduidelijkheid kan leiden, gewijzigd: het onderwerp<emphasis>myn lyef soen</emphasis>staat vermeld in regel 8 i.t.t. de passage in de andere brief (<emphasis>ende oeck myn lyef dochter gheerne spreken volde</emphasis>), waarin zowel de briefschrijver als zoon Johan als onderwerp opgevat zou kunnen worden. Het lijkt erop dat beide brieven zijn verstuurd: ze zijn gevouwen en de gaatjes van de naald zijn bij allebei aanwezig. Hieronder volgen de twee brieven, genummerd 5A en 5B, met eenmaal de vertaling, die gebaseerd is op de netversie 5B.</paragraph><figure xmlns:xns35="xlink">
  <image xns35:type="simple" xns35:href="_aan001aanm01ill15.jpg"/>
  <caption>afbeelding 11: brief 5A, BPL2853 fol. 5</caption>
</figure><subsection>Brief 5A</subsection><ilines>
  <iline index="1">Erentfesten ende from, besunder lyef zuager Goert ten Vater ende myn</iline>
  <iline index="2">lyef dochter Ten Vater, syn lyef husurou, jck voge myn lyef zuagher</iline>
  <iline index="3">ende myn lyef dochter to veten, dat Johan, myn soen, veder ingheuallen ys</iline>
  <iline index="4">ende zeer syeck ys. Ende ick begeer ende bidde oetmodelyck ende seer vrentelyck, dat myn</iline>
  <iline index="5">lyef zuager myn lyef dochter oerlof geuen volde, vant myn lyef soen</iline>
  <iline index="6">daer seer na verlanget, eer hem vnser Heer God</iline>
  <iline index="7">syn gottelyck, lyef ville mede dede ende oeck myn lyef dochter</iline>
  <iline index="8">gheerne spreken volde eer myn lyef soen storue. Ende gellet</iline>
  <iline index="9">seer na myn lyef dochter Van den Vater. Ken God, de myn lyef zuager ende myn</iline>
  <iline index="10">lyef dochter ende myn lyef nycht Van Spulde lanck frolyck, ghesunt</iline>
  <iline index="11">sparen vil. Ghescreuen des sonnendages post Natiuitatem Marie</iline>
  <iline index="12"/>
  <iline index="13">anno XXXVIJ</iline>
  <iline index="14"/>
  <iline index="a">An myn lyef dochter Van den Vater,</iline>
  <iline index="b">vrentelyck ghescreuen.</iline>
  <iline index="c">Den Erentfesten ende from Ghoedert</iline>
  <iline index="d">van den Vater, myn besunder lyef zuager, Erentfeste-</iline>
  <iline index="e">lyck ghescreuen.</iline>
</ilines><figure xmlns:xns36="xlink">
  <image xns36:type="simple" xns36:href="_aan001aanm01ill16.jpg"/>
  <caption>afbeelding 12: brief 5B, BPL2853 fol. 6</caption>
</figure><subsection>Brief 5B</subsection><ilines>
  <iline index="a">Den Erentfesten ende from</iline>
  <iline index="b">Ghoedert van den Vater, myn</iline>
  <iline index="c">besunder lyef zuager, vrenttelyck</iline>
  <iline index="d">ghescreuen.</iline>
  <iline index="0"/>
  <iline index="1">Erentfesten ende from, bysunder lyef zuager Goedert van den</iline>
  <iline index="2">Vater ende myn lyef dochter Ten Vater, syn lyef husuroue, jck</iline>
  <iline index="3">voge myn lyef zuager ende myn lyef dochter te veten, dat</iline>
  <iline index="4">myn lyef soen Johan veder ingeuallen ijs ende seer sijeck ijs.</iline>
  <iline index="5">Ende ick begeer ende bidde oetmodelyck ende seer vrentelyck, dat</iline>
  <iline index="6">myn zuager myn lyef dochter oerlof geuen volde, vant myn lijef</iline>
  <iline index="7">soen daer seer na verlanget eer hem vnsen Heer God</iline>
  <iline index="8">syn gottelycke, lyeue ville mede dede ende oeck myn lyef soen myn</iline>
  <iline index="9">lyef dochter gheerne spreken volde eer hij storue. Ende gellet</iline>
  <iline index="10">seer na myn lijef dochter Van den Vater. Ken God, de myn lyef zuagher</iline>
  <iline index="11">ende myn lyef dochter ende myn lyef nycht Van Spulde lanck frolyck, ghe-</iline>
  <iline index="12">sunt sparen vil. Ghescreuen des sonnendages post Natiuitatem</iline>
  <iline index="13">Marie Verginis anno XXXVIJ</iline>
  <iline index="14"/>
  <iline index="15">Gheryt van Spulde</iline>
</ilines><subsection>Vertaling brief 5</subsection><ilines>
  <iline index="a">De waarde en geachte</iline>
  <iline index="b">Ghoedert van den Water, mijn</iline>
  <iline index="c">zeer geliefde schoonzoon, hartelijk</iline>
  <iline index="d">geschreven</iline>
  <iline index="0"/>
  <iline index="1">Waarde en geachte, zeer geliefde schoonzoon Goedert van den</iline>
  <iline index="2">Water en mijn geliefde dochter Ten Water, sijn geliefde echtgenote, ik</iline>
  <iline index="3">laat mijn geliefde schoonzoon en mijn geliefde dochter weten, dat</iline>
  <iline index="4">mijn geliefde zoon Johan weer ingestort is en [dat hij] zeer ziek is.</iline>
  <iline index="5">En ik verzoek en vraag in nederigheid en met veel aandrang, dat</iline>
  <iline index="6">mijn schoonzoon mijn geliefde dochter toestemming zou willen geven [om te gaan], omdat mijn geliefde</iline>
  <iline index="7">zoon daar zeer naar verlangt voordat onze Here God met hem</iline>
  <iline index="8">naar zijn goddelijke, geliefde wil zou handelen en omdat bovendien mijn geliefde zoon mijn</iline>
  <iline index="9">geliefde dochter graag zou willen spreken voordat hij zou sterven. En hij roept</iline>
  <iline index="10">met klem om mijn geliefde dochter Van den Water. Ken God, die mijn geliefde schoonzoon</iline>
  <iline index="11">en mijn geliefde dochter en mijn geliefde nicht Van Spulde lang in vreugde,</iline>
  <iline index="12">in gezondheid sparen moge. Geschreven zondags na de Geboorte</iline>
  <iline index="13">van de Maagd Maria in het jaar [15]37.</iline>
  <iline index="14"/>
  <iline index="15">Gheryt van Spulde</iline>
</ilines><paragraph>Cecilia is op de noodkreet gekomen. Uit de enige brief van Johan, die een maand later, op St. Victorsdag, d.i. 10 oktober, is geschreven, blijkt dat zij na enige tijd weer naar huis is gegaan. Dat was ook het sein voor een mannelijk, aangetrouwd familielid van Johan (<emphasis>myn zuager</emphasis>in regel 25) om weer naar zijn eigen huis terug te keren<footnote name="29">Uit het noemen van een aangetrouwd familielid zou men kunnen afleiden dat Johan getrouwd is. Het is evenwel ook mogelijk dat een via de Van Spuldes aangetrouwd familielid wordt bedoeld. De aanduiding<emphasis>mijn</emphasis>hoeft niet exclusief te zijn: vgl. ook<emphasis>myn nichte Van Spuelde</emphasis>(brief 6, r. 29), die toch ook Cecilia's nicht zal zijn.</footnote>. Johans toestand is intussen nog verre van voortreffelijk, maar hij heeft goede hoop dat heer Arent Buddinck verbetering in de situatie kan brengen. Uit archiefgegevens blijkt dat Arent Buddinck een monnik uit het plaatselijke minderbroedersklooster is<footnote name="30">Vgl. voor Arent Buddinck het ORAH, inv. 132, fol. 272.</footnote>. Buddinck heeft hem een drankje bezorgd en komt min of meer in het verborgene bij de patiënt. Hij spant zich bij de bezoeken zeer in met behulp van Gods woord en Johan hoopt van hem te weten te komen of er toverij in het spel is of niet. Buddinck treedt op als een soort duivelbezweerder en het is dan ook begrijpelijk dat over die activiteiten niet gepraat mag worden. Zolang heer Arent Buddinck nog bezig is, moet Cecilia bepaalde zaken met de procurator maar even uitstellen. Een procurator is gemachtigd om in plaats van een ander op te treden en om goederen of gelden te beheren. Ook instellingen en kloosters kenden een procurator. Kennelijk had Cecilia dus eerder van Johan opdracht gekregen om op het financiële vlak iets te regelen.</paragraph><figure xmlns:xns37="xlink">
  <image xns37:type="simple" xns37:href="_aan001aanm01ill17.jpg"/>
  <caption>afbeelding 13: brief 6, BPL2853 fol. 7</caption>
</figure><subsection>Brief 6</subsection><ilines>
  <iline index="a">An myn lijeff, uijtvercoeren suster,</iline>
  <iline index="b">Juffer Cecilie van den Uaeter,</iline>
  <iline index="c">ffrentelick gheschreuen.</iline>
  <iline index="0"/>
  <iline index="1">Myn Bijsunder Eruerdige, Uijtvercoeren, lijeff suster Van den Uaeter,</iline>
  <iline index="2">ick ffuge u Eruerdicheijt t[e] ueten, dat ick u brijeffken heb vntfanghen.</iline>
  <iline index="3">Soe heft heer Arent Buddinck dess saeterdaeges lestleden mij ghesant</iline>
  <iline index="4">vat uaeters, dat ick en sonnendaege verleden andrincken solde dess dae-</iline>
  <iline index="5">ges dreemael ves der tijt thoe hent en dinsdaeghe verleden.</iline>
  <iline index="6">Doe quam hij doe bij mij allenynge uell ij ghesclaghen uerren lanck vnde dede</iline>
  <iline index="7">groette Arbeijt, vnde all myt Goets uoert, dan doe ind affscheijden</iline>
  <iline index="8">seijde hij mij anders neet dan ick soldt den dinsdaege uoert andrincken</iline>
  <iline index="9">hent tot neijgen daeghen thoe dess daeges dremaill. Dan in middeller</iline>
  <iline index="10">tijt uoldt hij int heijmelick bij mij coemen vnde volde vedervm an Ar-</iline>
  <iline index="11">beijden jnd he gaff mij goeden troest. Vnde dair scheijde hij doe mede vnde ick</iline>
  <iline index="12">en dorste hem geensyns uraegen op de staende uoet. Lijeff suster, myn bege-</iline>
  <iline index="13">erte ueer seer uell, dat ghij nu dat mijtten procurator op dit pas an leet staen</iline>
  <iline index="14">ves der tijt thoe hent ick bij u lijeffde queme, ouermits soe ick nu int</iline>
  <iline index="15">verick bijn mijt heer Arent Buddinck vnde ick uell an hem marick, hij mij</iline>
  <iline index="16">op corter tijt uell seggen sall, off het mij touerie is off neit. Myn vijtvercoren,</iline>
  <iline index="17">lyeff suster, ick vas in x ofte eleff daegen soe relicke betoeuert ende vas</iline>
  <iline index="18">nergent dan opet bedde ende bijet uuer, dan en sonnendaege nae de vesper,</iline>
  <iline index="19">doe de guede luijde queijmen ende vanden mij, doe schoet het mij ind de alijn-</iline>
  <iline index="20">ghe sijt, dat ick neit eens ouer myn rechtersijet bueghen en mach ende moet</iline>
  <iline index="21">steeges liggen op mijnen rucgge, dat mij altehans en groette last is, vnde</iline>
  <iline index="22">uell t[e] quelicker sclaeppen can. Voert toch en hoesse mont vm heer Arent</iline>
  <iline index="23">Buddijncks uille, uant hij der geensyns voerde aff hebben en uijll.</iline>
  <iline index="24">Lijeff, uijtvercoeren suster, ick holde u uell halff voer en profetisse, uant soe</iline>
  <iline index="25">ghij mij seijde, dat myn zuaeger neit in syn huis solde uaerren soe langhe</iline>
  <iline index="26">ghij bij ons uaert, dan soedrae ghi nae Zuolle uoerre, soe solde hij der uell</iline>
  <iline index="27">op en cort dairinne uaerren, dat seleffde doe van stonden an, doe soe</iline>
  <iline index="28">ghescheijde. Groet mij toch seer myn uijtvercoeren, lijeff zuaeger, u lijeff</iline>
  <iline index="29">man, jnd myn nichte Van Spuelde vnde alle de urende. Hiermede den almachtigen</iline>
  <iline index="30">Heer beuoellen. Geschreuen op suncte Victoris dach Anno XXXVIJ.</iline>
  <iline index="31"/>
  <iline index="32">Johan van Speulde, ven broeder.</iline>
</ilines><subsection>Vertaling brief 6</subsection><ilines>
  <iline index="a">Aan mijn geliefde, dierbare zuster</iline>
  <iline index="b">Mevrouw Cecilie van den Waeter,</iline>
  <iline index="c">hartelijk geschreven.</iline>
  <iline index="0"/>
  <iline index="1">Mijn zeer achtenswaardige, dierbare, geliefde zuster Van den Waeter,</iline>
  <iline index="2">ik laat u weten, dat ik uw briefje heb ontvangen.</iline>
  <iline index="3">Nu heeft heer Arend Buddinck zaterdag jongstleden mij</iline>
  <iline index="4">een drankje gestuurd, dat ik afgelopen zondag moest drinken, driemaal</iline>
  <iline index="5">daags tot aan afgelopen dinsdag.</iline>
  <iline index="6">Toen kwam hij in zijn eentje wel twee volle uren lang bij mij en hij</iline>
  <iline index="7">deed erg zijn best, en [dat] alles met Gods woord, maar toen bij het weggaan</iline>
  <iline index="8">zei hij niets anders tegen mij dan dat ik dinsdag verder moest gaan</iline>
  <iline index="9">met [het drankje] drinken tot negen dagen toe, driemaal daags. Maar in de</iline>
  <iline index="10">tussentijd zou hij heimelijk bij mij komen en zou hij zich</iline>
  <iline index="11">weer inspannen en hij gaf mij goede hoop. En daarmee ging hij toen weg en ik</iline>
  <iline index="12">durfde hem in het geheel niet direct verder te vragen. Geliefde zuster, ik</iline>
  <iline index="13">zou zeer zeker willen, dat u nu dat met de procurator op dit moment niet voortzet</iline>
  <iline index="14">totdat ik bij u zou [kunnen] komen, aangezien ik nu</iline>
  <iline index="15">met heer Arend Buddinck bezig ben en ik goed aan hem merk, dat hij mij</iline>
  <iline index="16">binnenkort wel zal zeggen, of het bij mij toverij is of niet. Mijn dierbare,</iline>
  <iline index="17">geliefde zuster, ik was tien of elf dagen zo danig betoverd en</iline>
  <iline index="18">was nergens dan op bed en bij het vuur, maar zondag na de vesper,</iline>
  <iline index="19">toen de notabelen<footnote name="31">Hier is gekozen voor de opvatting van<emphasis>goede lieden</emphasis>als ‘notabelen’, hoewel ook ‘beste, brave mensen’ tot de mogelijkheden behoort.</footnote>mij kwamen opzoeken, toen schoot het in mijn</iline>
  <iline index="20">gehele zij, zodat ik niet eens op mijn rechterzij kan draaien en</iline>
  <iline index="21">steeds op mijn rug moet liggen, wat voor mij nu een grote last is,</iline>
  <iline index="22">terwijl ik veel slechter kan slapen. Wees vooral voorzichtig met wat u zegt omwille van</iline>
  <iline index="23">heer Arend Buddinck, omdat hij in het geheel niet wil dat erover gesproken wordt.</iline>
  <iline index="24">Geliefde, dierbare zuster, ik beschouw u wel half als een profetes, immers zoals</iline>
  <iline index="25">u mij zei, dat mijn zwager niet naar zijn huis zou gaan zo lang</iline>
  <iline index="26">u bij ons was, maar zodra u naar Zwolle zou gaan, dan zou hij daar wel</iline>
  <iline index="27">spoedig naar toe gaan, precies dat gebeurde toen terstond.</iline>
  <iline index="28">Doe de hartelijke groeten van mij aan mijn dierbare, geliefde zwager, uw geliefde</iline>
  <iline index="29">man, en aan mijn nicht Van Spuelde en al de familieleden. Hiermee in</iline>
  <iline index="30">de hoede van de almachtige Heer aanbevolen. Geschreven op de feestdag van St. Victor in het jaar [15]37.</iline>
  <iline index="31"/>
  <iline index="32">Johan van Speulde, uw broeder.</iline>
</ilines><paragraph>Vier maanden later, maandag 18 februari 1538, is een testament opgesteld, dat zich op een aangevreten stuk papier bij het Van Spulde-materiaal in de Universiteitsbibliotheek te Leiden bevindt. Hierin vermaakt Johan van Spulde het huis, dat zijn vader Gerrit van Spulde aan hem had vermaakt, op zijn beurt aan Cecilia en haar erfgenamen, nl. om dat als erfdeel te ontvangen na de dood van hun vader. Johan schuift dus kennelijk zijn aandeel in de toekomstige erfenis door naar Cecilia. Er is voor Cecilia wel een conditie aan verbonden: zij moet aan de twee natuurlijke kinderen van Johan jaarlijks 13 gulden uitkeren<footnote name="32">Op het vel papier staat het testament twee keer opgetekend: een keer in de hand van vader Gerrit en een keer in een onbekende (ambtelijke?) hand. Het testament is ook geregisteerd in het Oud Rechterlijk Archief Harderwijk (ORAH, rec. 133, fol 353 recto en verso). Daar treffen we ook het eerdere testament van vader Gerrit aan, waarin hij zijn huis met inboedel aan de Donkerstraat aan Johan vermaakt met goedvinden van Cecilia, getrouwd met Geert ten Water en Luyte (Lucia) en zijn zoon Gerrit van Spulde (ORAH, rec. 133, fol. 343 verso en 344 recto, gedateerd 22 september 1537).</footnote>. Johan was dus niet officieel getrouwd en had geen directe erfgenamen, maar wel twee natuurlijke kinderen, die een toelage kregen.</paragraph><paragraph>Johan zal niet lang na het opmaken van zijn testament zijn overleden, want in een brief die vader Van Spulde een jaar later, 4 februari 1539, op de vooravond van de dag van St. Agatha, schrijft, wordt de viering van Johans sterfdag, de plechtigheid ter nagedachtenis, genoemd. Deze zal plaatsvinden de zondag voor Halfvasten, d.w.z. op zondag 9 maart. Cecilia krijgt het verzoek van haar vader om in verband daarmee een paar dagen eerder te komen, aangezien er elke dag ‘geen bode en synt to crygen’. Wordt hier gedoeld op het niet voor elke dag beschikbaar zijn van personeel dat moet meehelpen om de nagedachtenisviering, die, evenals de begrafenissen in die tijd, met maaltijden en drinken gepaard ging, voor te bereiden?<footnote name="33">Deze interpretatie is gebaseerd op een bepaalde betekenis van het woord<emphasis>bode</emphasis>. Voor de veronderstelling dat het woord verband houdt met het reizen naar Harderwijk, met een bode(?), is geen steun in de woordenboeken te vinden.</footnote>Zaken die Cecilia met haar broer Gerrit heeft te regelen, moeten even wachten, omdat Gerrit in Amsterdam is.</paragraph><figure xmlns:xns38="xlink">
  <image xns38:type="simple" xns38:href="_aan001aanm01ill18.jpg"/>
  <caption>afbeelding 14: brief 7, BPL2853 fol. 8</caption>
</figure><subsection>Brief 7</subsection><ilines>
  <iline index="a">An de Eerwerdijghe Zecilie</iline>
  <iline index="b">van den Vater, myn lyef dochter,</iline>
  <iline index="c">vrentelyck ghescreuen.</iline>
  <iline index="0"/>
  <iline index="1">Eerwerdijghe, lyef dochter Ten Vater, soals v lyefde myn soen ghescreuen</iline>
  <iline index="2">had van dijngen de myn soen an ghyngen, so sal myn lijef dochter Ten Vater</iline>
  <iline index="3">veten, dat myn soen to Amsterdam ys. So en kan ick v lyefde daer geen</iline>
  <iline index="4">besceijt of scriuen, dan sodrae als myn soen cumpt, so sal hij v lijefde</iline>
  <iline index="5">daervan bescheyt of doen veten. Eerwerdyghe, lyef dochter, v lyefden</iline>
  <iline index="6">sullen veten, dat myn soen Johan van Spulde zelyger ghedachten iaerg(h)etijde</iline>
  <iline index="7">vesen sal des sonnendages voer Mijtvasten. So veer ick vrentelyck</iline>
  <iline index="8">van myn lyef dochter begerende, dat myn lyef dochter een dach of tue to-</iline>
  <iline index="9">voren quemen, soals daer dagelyx geen bode en synt to crygen. Ende</iline>
  <iline index="10">gruet myn lyef soen ende zuager Ghoert va[n] den Vater myt de vrenden, de God lanck vrolyck,</iline>
  <iline index="11">ghesunt sparen vil. Ghescreuen vp sunte Agaten auent anno XXXIX.</iline>
  <iline index="12"/>
  <iline index="13">Gheryt van Spulde, v lyef vader.</iline>
</ilines><subsection>Vertaling brief 7</subsection><ilines>
  <iline index="a">Aan de geachte Zecilie</iline>
  <iline index="b">van den Water, mijn geliefde dochter,</iline>
  <iline index="c">hartelijk geschreven.</iline>
  <iline index="0"/>
  <iline index="1">Geachte, geliefde dochter Ten Water, aangezien u mijn zoon geschreven</iline>
  <iline index="2">had over aangelegenheden die mijn zoon betroffen, moet mijn geliefde dochter Ten Water</iline>
  <iline index="3">weten, dat mijn zoon in Amsterdam is. Dus kan ik u daar geen</iline>
  <iline index="4">antwoord op geven, maar zodra mijn zoon komt, zal hij u</iline>
  <iline index="5">daar mededeling over doen. Geachte, geliefde dochter, u beiden</iline>
  <iline index="6">moeten weten, dat de viering ter zalige nagedachtenis van mijn zoon Johan van Spulde</iline>
  <iline index="7">zal plaatsvinden op de zondag voor Halfvasten. Dus zou ik</iline>
  <iline index="8">mijn geliefde dochter vriendelijk willen verzoeken, of mijn geliefde dochter een dag of twee</iline>
  <iline index="9">tevoren zou [willen] komen, aangezien er elke dag geen personeel is te krijgen. En</iline>
  <iline index="10">groet mijn geliefde zoon en schoonzoon Goert van den Water met de familieleden, die God lang in vreugde,</iline>
  <iline index="11">in gezondheid sparen moge. Geschreven op de avond voor de feestdag van St. Agatha in het jaar [15]39.</iline>
  <iline index="12"/>
  <iline index="13">Gheryt van Spulde, uw liefhebbende vader</iline>
</ilines>