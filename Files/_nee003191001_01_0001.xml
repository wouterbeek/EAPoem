<?xml version="1.0" encoding="UTF-8"?>

<page name="1"/><header>Koning Albert van België.</header><paragraph>Koning Albert van België heeft op 23 December j.l. de regeering aanvaard onder de luide bijvalsbetuigingen van het Belgische volk. De troonrede, welke hij dien dag heeft uitgesproken, mocht de algemeene goedkeuring verwerven. Wat hem echter reeds van het begin af de goedkeuring van alle Vlaamschgezinden en alle geode Nederlanders bezorgde was de omstandigheid, dat hij den grondwettelijken eed in de beide landstalen aflegde, iets wat geen van zijn beide voorgangers op den troon van België gedaan had.</paragraph><paragraph xmlns:xns2="xlink">Reeds vroeger, toen hij nog slechts prins Albert was, meende men in Vlaanderen te weten dat hij, in tegenstelling met Leopold II, den Vlamingen zeer genegen was en hier en daar hoorde<figure>
  <image xns2:type="simple" xns2:href="_nee003191001ill02.gif"/>
</figure>men hem meermalen ‘den Vlaamschen prins’ noemen. Verscheidene keeren trouwens had hij reeds het bewijs geleverd, dat het hem daarmee Ernst was en men herinnert zich nog wel hoe hij, nauwelijks enkele maanden geleden, op zijn reis naar Congo, de Nederlandsche welkomstrede van Minister Malan te Kaapstad in het Nederlandsch beantwoordde en hoe hij ook te Pretoria onze taal bezigde om de Vlamingen te bedanken, die hem daar een in het Nederlandsch gesteld adres aanboden.</paragraph><paragraph>Moge hij voortgaan met te beseffen dat, regeerende over een tweetalig land, hij ook een tweetalig vorst behoort te zijn en hij zich steeds de gulden woorden herinneren die hij in zijn troonrede geuit heeft, toen hij zei, dat hij boven de partijen verlangde te staan. Dan zal hij geen gevaar loopen zich, ten opzichte van de Vlamingen, aan de partijdigheid schuldig te maken, waaraan de vorige vorst zich meermalen bezondigd heft en dan zal hij de populariteit, die hij nu reeds onder de Vlamingen geniet, voortdurend zien aangroeien.</paragraph><paragraph>Moge de regeering van Koning Albert langdurig en heilzaam zijn voor<letter_spacing>heel het Belgische volk</letter_spacing>heel het Belgische volk!</paragraph>