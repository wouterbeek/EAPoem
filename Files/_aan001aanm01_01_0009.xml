<?xml version="1.0" encoding="UTF-8"?>

<section>9. Broer Gerrit schrijft plichtmatig</section><paragraph>Precies een jaar na de laatste brief van vader Gerrit schrijft Gerrit van Spulde jr. zijn brief, op 11 november 1540. Wat is er in die tussentijd gebeurd? Omdat nu broer Gerrit op verzoek van Cecilia bericht hoe het met de familie gaat en daarbij niets over zijn vader zegt, rijst het vermoeden dat deze is overleden. Het wordt bevestigd onder meer door een archiefstuk van 3 december 1540, waarin in verband met Johan Voet en joffer Luyt (= Lucia van Spulde) gesproken wordt over de nalatenschap van hun vader zaliger, Gerrit van Spulde<footnote name="40">Zie ORAH, rec. 134, fol. 55.</footnote>. Hij moet voor 11 november, de datering van de juist genoemde brief, en na 15 april, de datum waarop hij nog in een acte voorkomt als voogd voor de kinderen van zijn overleden stiefbroer Gerrit, zijn overleden<footnote name="41">Zie ORAH, rec. 133, fol. 31 recto en verso.</footnote>.</paragraph><paragraph>Broer Gerrit vermeldt de gezondheidstoestand van diverse familieleden: mijn zuster Voet, d.w.z. Lucia van Spulde, die hier voor het eerst in de correspondentie wordt genoemd, haar man Johan Voet, mijn nicht Van Spulde en mijn ‘zwagertje’ Van Wijnbarghen. Zoals eerder is opgemerkt, wordt het woord<emphasis>zwager</emphasis>gebruikt voor elk aangetrouwd familielid, meestal mannelijk, maar ook wel eens vrouwelijk. Het hanteren van het verkleinwoord zou hier in de richting van het laatste kunnen wijzen. Gerrit blijkt het een en ander met Cecilia en haar man besproken te hebben; iets wat vervolgens weer een vrouwelijk familielid aangaat, van wie de achternaam in de brief ontbreekt: ‘mijn nichthe Van [....]’ (r. 13)<footnote name="42">Het is niet het enige missende woord: in regel 14 ontbreekt aan het eind ook het woord<emphasis>heb</emphasis>. Gaatjes in regel 16 hebben de letters<emphasis>er</emphasis>van<emphasis>hijer</emphasis>en de<emphasis>t</emphasis>van<emphasis>tho</emphasis>doen verdwijnen.</footnote>. Het fijne van de zaak zal Gerrit wel vertellen zodra hij in Zwolle komt. Dat zal gebeuren bij de eerste de beste vervoersgelegenheid die zich voordoet.</paragraph><figure xmlns:xns46="xlink">
  <image xns46:type="simple" xns46:href="_aan001aanm01ill22.jpg"/>
  <caption>afbeelding 18: brief 10, BPL2853 fol. 11</caption>
</figure><subsection>Brief 10</subsection><ilines>
  <iline index="a">An de eerbare ende doe-</iline>
  <iline index="b">same ioffer Then Water,</iline>
  <iline index="c">Goert then Waters huus-</iline>
  <iline index="d">frou, ffruntelick ghescreuen.</iline>
  <iline index="0"/>
  <iline index="1">Mijn hoep ijs God.</iline>
  <iline index="2">Mijnen gans goetwijlleghen dijens[t] na allen vermoeghen altijt tibi honorem<footnote name="*"><emphasis>(ad) tibi honorem</emphasis>= u ter ere.</footnote>. Eerbare,</iline>
  <iline index="3">gonsteghe, lieue suster, soeals ghij mij laestmael ghescreuen had, dat</iline>
  <iline index="4">ick v liefde scriuen sol, hoe dat het mijt de frunden ghestelt vere:</iline>
  <iline index="5">mijn suster Woets heet de derdendaghes colde ende Iohan Woet</iline>
  <iline index="6">ijs het redelick mede, want he mach val eten ende drincken, heeft</iline>
  <iline index="7">Naele ghesecht. Ende mijn nichthe Van Spulde, daer ijs het goet me:</iline>
  <iline index="8">de suillinck, de se aen hoer been had, de ijs doer ghegaen - dat ijs</iline>
  <iline index="9">gheleden omtrent achdaghe - ende nu soe goet ijs als gans heele. Ende mijn</iline>
  <iline index="10">zuagerken Van Wijnbarghen het de colde al starck.</iline>
  <iline index="11">Soe lieue, weerde suster, ick sol al bij v liefde ghecoemen hebben, dan</iline>
  <iline index="12">ick en conde nijet vol op mijn gaedenck coemen om een os thoe</iline>
  <iline index="13">coepen - ende de heb ick nu ghecreghen - , want mijn nichthe Van [..]</iline>
  <iline index="14">begheerde bij mij tho blieuen. Ende ick hoer sulx voer gheholden [..]</iline>
  <iline index="15">als wij laestemael vercalden, ende ick v liefde al gheleghentheijt</iline>
  <iline index="16">val segghen sal soedrade ick bi iu coeme. Ende coemet hij[er t]ho</iline>
  <iline index="17">Herderwick een carre van Zuol, dat laet mjn veten, daer</iline>
  <iline index="18">vil ick mede coemen. Hijermit sijt Goede bewoelen ende</iline>
  <iline index="19">groet mi ommer mijn lieue zuagher. Ghescreuen op sunte</iline>
  <iline index="20">Martens dach anno XL.</iline>
  <iline index="21">Juuen villeghen broeder altijt,</iline>
  <iline index="22">Gherrit van Spulde.</iline>
</ilines><subsection>Vertaling brief 10</subsection><ilines>
  <iline index="a">Aan de achtenswaardige en deugd-</iline>
  <iline index="b">zame Mevrouw Then Water,</iline>
  <iline index="c">Goert then Waters vrouw,</iline>
  <iline index="d">hartelijk geschreven.</iline>
  <iline index="0"/>
  <iline index="1">Mijn hoop is (op) God.</iline>
  <iline index="2">[Ik bied aan] mijn volkomen welwillende diensten geheel naar vermogen, altijd u ter ere. Achtenswaardige,</iline>
  <iline index="3">goedgunstige, geliefde zuster, aangezien u mij laatst geschreven had, dat</iline>
  <iline index="4">ik u moest schrijven, hoe het met de familieleden gesteld was:</iline>
  <iline index="5">mijn zuster Voet heeft de derdendaagse koorts en met Johan Voet is</iline>
  <iline index="6">het redelijk, want hij kan gerust eten en drinken, heeft</iline>
  <iline index="7">Naele gezegd. En wat mijn nicht Van Spulde betreft, met haar is het goed:</iline>
  <iline index="8">de opgezwollen plek die ze aan haar been had, is open gegaan - dat is</iline>
  <iline index="9">ongeveer acht dagen terug - en is nu vrijwel geheel geheeld. En mijn</iline>
  <iline index="10">‘zwagertje’ Van Wijnbergen heeft een zeer zware kou.</iline>
  <iline index="11">Nu, geliefde, dierbare zuster, ik zou al bij u gekomen zijn, maar</iline>
  <iline index="12">ik kon niet goed een os naar mijn zin</iline>
  <iline index="13">kopen - maar die heb ik nu bemachtigd -, want mijn nicht Van (..)</iline>
  <iline index="14">wilde bij mij blijven. En ik heb haar dat verteld</iline>
  <iline index="15">wat wij laatst hadden besproken, en ik zal u de gehele stand van zaken</iline>
  <iline index="16">wel zeggen zodra ik bij u kom. En als hier naar</iline>
  <iline index="17">Harderwijk een kar van Zwolle komt, laat mij dat weten, daar</iline>
  <iline index="18">zal ik mee komen. Wees hierbij in Gods hoede aanbevolen en</iline>
  <iline index="19">groet vooral mijn geliefde zwager van mij. Geschreven op St. Maartens-</iline>
  <iline index="20">dag in het jaar [15]40.</iline>
  <iline index="21"/>
  <iline index="22">Uw altijd dienstwillige broeder,</iline>
  <iline index="23">Gherrit van Spulde.</iline>
</ilines>